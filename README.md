## مفهوم isolation  در داکر به چه معناست؟
اول ببینیم کانتینر چی هست. در کرنل لینوکس یک مفهومی وجود داره به نام namespace. در خیلی از زبان‌های برنامه‌نویسی این مفهوم وجود داره. مثلا تو cpp شما یه namespace درست می‌کنید و کلاس‌هایی که تو اون تعریف میشه با کلاس‌های namespace دیگه تداخل ندارن و از هم جدا حساب میشن. تو کرنل لینوکس هم چنین مفهومی رو داریم. برنامه‌هایی که اجرا میشن به طور پیشفرض همه‌شون توی یه namespace هستن و همه هم دیگه رو می‌بینن. اما ما دوست داریم برنامه‌هامون مستقل از هم اجرا شن. پس میایم اونا رو تو namespaceهای جدا می‌ذاریم و بینشون isolation ایجاد می‌کنیم یا بهتر بگم ایزوله می‌کنیم.
این جدا کردن namespace میتونه در چند زمینه انجام بشه. مثلا از نظر فایل سیستم یا شبکه. همه‌اش رو اینجا نمی‌گم ولی هر کدوم نوع خاصی از ایزوله بودن میده بهمون. اگه فایل سیستم جدا باشه کلا چیزی که تو فایل سیستم ماست رو داخل namespace جدید نمی‌بینیم و یه فایل سیستم جدید ساخته میشه. یا اگه شبکه باشه دیگه دو تا برنامه که تو namespaceهای مختلف هستن نمی‌تونن از طریق localhost هم دیگه رو ببینن. هر کدوم ip جدا می‌گیرن و انگار تو ماشین‌های مختلف اجرا شدن.
پس namespace دید برنامه‌ها و پروسه‌های سیستم رو محدود میکنه و باعث میشه فکر کنن تو یه سیستم جدید هستن. در کنار اون یک عنصر دیگه هم می‌خوایم و اون برای محدود کردن منابع مورد استفاده برنامه‌هاست. برای این از مفهوم cgroup در کرنل استفاده می‌کنیم. با cgroup به کرنل می‌گیم که هر برنامه چقدر cpu و ram میتونه استفاده کنه. انگار اون برنامه تو یه سیستم با اون قدر cpu و ram نشسته.
با این دو تا مفهوم فضایی ایزوله شده در کرنل به وجود میاد که توش برنامه‌ها بدون اطلاع از برنامه‌های دیگه اجرا میشن و به این فضا میگیم کانتینر. همونطور که گفتم این برنامه که تو کانتینر هست گویا تو یه ماشین جدید داره اجرا میشه و از این نظر به ماشین مجازی تشبیه میشه. ولی دقت کنید که تفاوت زیادی با ماشین مجازی داره؛ چون واسه ماشین مجازی یه سیستم عامل جدید روی سیستم عامل میزبان درست میشه ولی اینجا از همون سیستم عامل میزبان استفاده میشه و پروسه‌ها با کمک کرنل از دید هم ایزوله میشن.

## فرق بین entrypoint  و cmd  در دستورات داکر چیست؟
فرق دستور ENTRYPOINT  با CMD  این است که دستور ENTRYPOINT  را همان CMD  است که می‌تواند آرگیومت را اخذ می‌کند.

## فرق بین arg  و env  در دستورات داکر چیست؟
ENV برای کانتینرهای در حال اجرا در آینده است. ARG برای ساخت تصویر Docker شما. ENV عمدتاً به منظور ارائه مقادیر پیش فرض برای متغیرهای محیطی آینده شما است.

## مفهوم docker deamon چیست؟
داکر دیمون جزئی ست که دستورات ارسال شده به کلاینت  Docker  را اجرا می نماید. دستوراتی مانند Building یا ساختن ، Running  یا راه اندازی و Distributing یا توزیع Container ها.
Docker Daemon ، خود ، بر روی هاست اجرا می شود. اما به عنوان کاربر شما هیچ گاه به صورت مستقیم با آن در ارتباط نخواهید بود. همان طور که در قسمت قبل در توضیح Docker Client گفته شد ، کلاینت داکر انتقال دهنده دستورات شما به Docker Daemon خواهد بود. نکته جالب اینکه تفاوتی ندارد که Docker Client بر روی همان هاستی باشد که Docker Daemon قرار دارد یا از روی هاست دیگری این مهم را به انجام برساند.

## مفهوم registry در داکر به چه معناست؟
رجیستری سرویسی برای ذخیره و نگهداری تصاویر (image) داکر است که بسته به پیاده سازی آن ممکن است به صورت عمومی برای تمام کاربران اینترنت یا به صورت خصوصی تنها در شبکه داخلی یک شرکت قابل دسترسی باشد. هر رجیستری همیشه دارای یک آدرس یکتا مانند docker.io یا hub.elastico.io است و علاوه بر آن ممکن است از طریق یک واسط کاربری آنلاین مشابه داکر هاب یا الستیکو هاب قابل مدیریت باشد. این واسطهای کاربری در واقع امکان مشاهده تصاویر منتشر شده در یک رجیستری و دسترسی به اطلاعات بیشتر درباره هر تصویر را فراهم میکنند.
قسمتی از سرویس رجیستری داکر به صورت یک نرم افزار متن باز موجود است که شرکتها میتوانند آن را برای مصارف داخلی خود اجرا کنند. امکان دیگری نیز وجود دارد که خریداری اشتراک این سرویس از شرکتهای ارایه دهنده آن است. مثلا Docker Hub و AWS Container Registry نمونه های معروفی از این سرویس هستند که داکر هاب علاوه بر سرویس خصوصی، اجازه انتشار عمومی تصاویر را به صورت مجانی میدهد. سرویس الستیکو هاب نیز امکانی مشابه داکر هاب را برای کاربران فراهم میکند. رجیستریهای حرفه ای تر علاوه بر نگهداری تصاویر، ویژگیهایی مانند بررسی امنیت، کنترل دسترسیها و ساخت خودکار تصاویر را هم ارایه میکنند.
## تفاوت بین image و container چیست؟
هنگام بحث راجع به داکر ایمج و کانتینر (Docker Image and Container) منصفانه نیست که آنها را به عنوان دو چیز مخالف با هم مقایسه کرد. هر دو عنصر ارتباط نزدیکی با هم دارند و بخشی از سیستمی هستند که توسط سیستم عامل داکر تعریف شده اند. ایمج ها می توانند بدون نیاز به کانتینر وجود داشته باشند. در حالی که یک کانتینر برای بقای خود نیاز به اجرای یک ایمج دارد. بنابراین، کانتینرها به ایمج ها وابسته هستند و از آن ها برای ساختن یک محیط run-time و اجرای یک برنامه استفاده می کنند.
 این دو مفهوم به عنوان مؤلفه های اساسی ( یا بهتر است بگوییم فازها) در روند راه اندازی داکر کانتینر وجود دارند. داشتن یک کانتینر در حال اجرا “آخرین مرحله یا فاز” از این فرآیند است، که نشان می دهد به مراحل و مؤلفه های قبلی وابسته است. به همین دلیل است که  ایمج داکر ها اساساً کانتینر ها را مدیریت کرده و به آن ها شکل می دهند.

## مفهوم network در داکر چیست؟ انواع network ها را توضیح دهید.
شبکه ها (Networks) : شبکه ها گذرگاهی برای ارتباط کانتینرهای جدا از هم می باشد. به طور کلی ۵ نوع درایور شبکه در داکر وجود دارد:
	None : این درایور به کلی تمام شبکه ها را قطع می کند.
	Bridge : درایور پیشفرض کانتینرهای داکر می باشد و برای مواقعی استفاده می شود که برنامه شما بر روی کانتینرهای مستقل اجرا می شود به بیان دیگر زمانی که چندین کانتینر با یک میزبان یکسان در ارتباط می باشند.
	Host : این درایور جداسازی میان کانتینرها و میزبان را از بین می برد به عبارت دیگر زمانی که شما نمی خواهید جداسازی ای میان کانتینرها و میزبان  وجود داشته باشد از این درایور استفاده می کنید.
	Overlay : این درایور سرویس های swarm را فعال می کند تا با یکدیگر ارتباط داشته باشند. این درایور زمانی مورد استفاده قرار می گیرد که کانتینرها روی میزبان های متفاوتی ذخیره شده اند و یا سرویس های swarm توسط چندین برنامه شکل گرفته اند.
	Macvlan : این درایور یک آدرس مک (mac address) به کانتینرها اختصاص می دهد تا آن ها را به دستگاه های فیزیکی شبیه کند. ترافیک از طریق آدرس مک کانتینرها از آن ها عبور می کند.
## مفهوم volume در داکر چیست؟
یه خصوصیتی که توی داکر وجود داره اینه که اگر شما توی یک container یک فایل کپی کنید یا ایجاد کنید
به محض اینکه اون کانتینر stop بشه تمام فایل هایی که ایجاد کردیم حذف می‌شه.
راه حل هم استفاده از dokcer volume هست. به این شکل که بخشی از حافظه اصلی رو به کانتینر mount می‌کنه.

## تفاوت Dockerfile و docker-compose چیست؟
Dockerfile یک فایل متنی است که شامل تمام دستورات/دستورالعمل هایی است که کاربر می تواند در خط فرمان برای جمع آوری یک image فراخوانی کند.
Docker Compose ابزاری برای تعریف و اجرای برنامه های Docker چند کانتینری است. با Compose، از یک فایل YAML برای پیکربندی سرویس های برنامه خود استفاده می کنید. سپس با یک دستور، تمام سرویس ها را از پیکربندی خود ایجاد و راه اندازی می کنید. به طور پیش فرض، docker-compose نام فایل Compose را به صورت docker-compose.yml یا docker-compose.yaml انتظار دارد. اگر فایل compose نام متفاوتی دارد، می‌توانیم آن را با تگ -f  مشخص کنیم.
